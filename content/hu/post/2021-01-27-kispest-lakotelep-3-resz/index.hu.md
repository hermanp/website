---
title: Kispest lakótelep, 3. rész. A II. ütem
author: Peter Herman
date: '2021-01-27'
slug: kispest-lakotelep-3-resz
categories: []
tags: 
  - kispest
  - lakótelep
  - panel
subtitle: ''
summary: ''
authors: []
lastmod: '2021-02-09'
featured: no
image:
  caption: ''
  focal_point: ''
  preview_only: no
projects: []
toc: true
---

Ahogy a [2. rész](/hu/post/kispest-lakotelep-2-resz/) végén olvashattuk, a kispesti lakótelep építésének I. és II/A üteme szervesen összekapcsolódott, ezt elhelyezkedésük nagyban magyarázza. De igaz ez valamelyest a folytatólagos II/B ütemre is, hiszen az építkezés menete ezt megkívánta. Ebben a részben a II. ütemmel és a lakásépítési tervekben való megjelenésével foglalkozok. Építését az V. ötéves tervben kezdték meg, így tervezését már előtte (1976 előtt) évekkel. Nem kívánok visszanyúlni a kezdeteihez, mivel az túlságosan visszaröpítene az időben: az I. ütem tárgyalásánál megfigyelhetők a változó számok az [Ötéves lakásépítési tervek](/hu/post/kispest-lakotelep-2-resz/#%C3%B6t%C3%A9ves-lak%C3%A1s%C3%A9p%C3%ADt%C3%A9si-tervek) fejezetben.


## V. ötéves lakásépítési tervek

[1973. február 28](https://library.hungaricana.hu/hu/view/HU_BFL_XXIII_102_a_1_1973-02-28/?pg=0&layout=s)-án volt napirenden a BFT VB-ban a *"jelentés az V. ötéves terv lakásépítési terve előkészítése érdekében eddig tett intézkedésekről, javaslat a további feladatokra"*. Már részletes ütemezést láthatunk a II. ütem tekintetében, hiszen az I. ütem lakásai a IV. ötéves terv alatt épülnek meg a terv szerint.

*1. sz. táblázat: V. ötéves tervi lakásátadási ütemterv*

| Telepítési hely  | Építendő | 1976 | 1977 | 1978 | 1979 | 1980 | V. ötéves | további |
| ---------------- | -------- | ---- | ---- | ---- | ---- | ---- | --------- | ------- |
| XIX. Kispest II. |     6500 |  800 |  800 |  950 | 1500 | 1450 |      5500 |    1000 |

A 2. sz. táblázatban (*Területek előkészítésének állása és javasolt ütemezése*) a feladatok határidői a következők Kispest II. ütem esetén:
- rendezési terv:  1973. március
- szanálási felmérés: 1973. június
- beruházási program: 1974. október
- kisajátítási dokumentáció: 1974. december

Az 5. sz. táblázatban (*V. ötéves tervi lakásépítési technológia meghatározó és kapacitás ütemterve*) a IV. sz. házgyár (másnéven BHK IV.) alá van besorolva a kispesti II. ütem az 1. sz. táblázatbeli ütemezéssel. A 7. sz. táblázatban a közművesítés ütemezése olvasható.

Az év végén, [1973. december 5](https://library.hungaricana.hu/hu/view/HU_BFL_XXIII_102_a_1_1973-12-05/?pg=0&layout=s)-én tárgyalta a BFT VB újra a fenti témát: *Jelentés az V. ötéves lakástelepítési terv előkészítése érdekében eddig tett intézkedésekről, javaslat a további feladatokra*. Ebben az érdemi rész az 1973. augusztus 31-i keltezésű, a BUVÁTI Városrendezési és Városgazdasági Irodája által összeállított javaslat. Az eleje már egy érdekes felütéssel indul (*A koncentrált lakástelepítés szempontjából számbajövő területek kiválasztása* cím alatt), amit muszáj idéznem:

> "Az 1965. évben a Városrendezési és Építészeti Főosztály megbízásából a BVTV **"A IV. ötéves terv lakástelepítésének matematikai programozása"** cimmel tanulmányt készített, amelyben kompjuter segítségével összevetette a lakástelepítés szempontjából számbavehető összes budapesti területeket. E tanulmány továbbfejlesztésével jelölte meg Budapest és környéke általános rendezési terve a koncentrált lakástelepítés céljára fenntartandó területeket. A tervnek 1971. évi kormányhátósági jóváhagyása óta ezeken a területeken építési tilalom áll fenn, illetőleg a IV. ötéves tervi lakástelepítés már a terv alapján történt."

Milyen kompjuter :smiley: lehetett 1965-ben?! Talán egy [Ural](https://en.wikipedia.org/wiki/Ural_(computer))? Az egyes területek azonosítási módja alatt további háttérinformácóhoz jutunk:
> "Az azonosítási számok az általános rendezési terv lakástelepítési tervlapján megjelölt területek sorszámaival azonosak."

{{< figure src="5_oteves_lakas_terkep_kispest_1973.png" title="V. ötéves terv lakásépítésének előkészítése (területek lehatárolása), 1973 augusztus 31. Részlet Kispest területéről. Az I. ütem területe már nincs jelölve." numbered="true" >}}

Az **I. sz. táblázat** az egyes területek részletes értékelését tartalmazza a feltáró költségek és egyéb adottságok figyelembevételével:
> "A terület kiválasztásának megkönnyítésére a területeket az ágazati költségek és egyéb, a táblázatban szereplő adatok alapján - különböző vonatkozásban - négy kategóriába soroltuk. Az áttekinthetőség érdekében a kategóriákat grafikusan ábrázoltuk /a tárcsának mennél nagyobb része sötét, a terület annál kedvezőbbnek mutatkozik/."

A táblázatok nagy mérete és a fejlécek szerkesztésének nehézkessége miatt a Kispestre vonatkozó sort alább listaként közlöm.

*I. sz. táblázat kivonat*
- Terület megnevezése: XIX. központ
- Az adatok alapjául szolgáló tervfajta: -
- A terület kiterjedése: 114 ha
- Lakásszám:
    - Építhető: 13500
    - Bontandó: 3700
    - Megmaradó: -
    - Összesen: 13500
- Bruttó lakássűrűség (lakás/ha): 105
- 1975-ig épülő lakások száma: - (?)
- V., VI. ötéves terben építhető lakások száma: 13500
- Feltáró költségek (MFt):
    - Közmű: **(megfelelő)**
        - víz: 182
        - szennyvíz: 75
        - gáz: 29
        - összes költség: 286
        - fajlagos költség (Ft/lakás): 21200
    - Közlekedés: **(kedvező)**
        - út: 21,0
        - műtárgy: -
        - tömegközl. pálya állomás: -
        - jármű: 68,2
        - összes: 89,2
        - fajlagos (Ft/lakás): 6600
    - Hőellátás: **(kedvezőtlen)**
        - összes: 484,53
        - fajlagos (Ft/lakás): 40400
    - Villamos energia: **(kedvező)**
        - összes: 57,15
        - fajlagos (Ft/lakás): 4240
    - Kisajátítás-szanálás (lakó és ipari): **(kedvezőtlen)**
        - összes: 783,0
        - fajlagos (Ft/lakás): 58000
    - Vízrendezés: - **(kedvező)**
    - Tereprendezés és kertépítés, alapozás: - **(kedvező)**
    - Összesen: 1699,88
    - Fajlagosan (Ft/lakás): 126000
- Területen lévő épületek állaga: megfelelő és rossz
- Telekosztás egyedi beépítésre ill. átépítésre: alkalmatlan
- Környezeti ártalmak: **(megfelelő)**
- Eljutási idő városközpontba tömegközlekedési eszközön (perc): 26 **(megfelelő)**
- Terület beépítésének indoklása városrendezési szempontból: Budapest délkeleti városrész központjának kialakítása
- Összevont értékelés: **(megfelelő)**

> "Az I. sz. táblázat adatainak figyelembevételével készítettük el a II. és III. sz. táblázatot. A **II. sz. táblázat** az egy lakásra eső feltáró költségek sorrendjében [Kispest: 22/45], a **III. sz. táblázat** a legkisebb szanálási arányszám sorrendjében [Kispest: 28/45] tartalmazza az V-VI. ötéves tervben beépíthető területeket. [...] A területek előkészítettsége és a felhasználható technológia] mérlegelésével készítettük el a FŐBER közbenjöttével ill. az általuk adott további adatok figyelembevételével javaslatunkat, amelyet a **IV. táblázatban** /A javaslat/ és alternatívaként az **V. táblázatban** /B javaslat/ mutattunk be."

> "A IV. házgyár termékeivel beépítendő területek között javaslatunkban XIX. ker. Kispest viszonylag nagy lakásszámmal szerepel. Ezt a városfejlesztés szempontjából tartjuk kívánatosnak. Az alternativ javaslat Kispesten alacsonyabb lakásszámmal, ennek kiegészítésére a XVIII.ker. Vöröshadsereg útja - Lakatos utca környékének beépítésével számol."

*VII. sz. táblázat, kivonat. Az V. ötéves tervi lakástelepítések előkészítéséhez eddig megtett és szükséges intézkedésekről*
- Terület: XIX. Kispest központ
- Technológia: IV. (házgyár)
- Építhető lakásszám: *5800*
- Terület lehatárolás: *kész*
- Feltáró vizsgálatok: *kész*
- Szanálási becslés: *1973.12.*
- Döntés és pénzügyi fedezet biztosítás: *kész*
- Geodézia: *kész*
- Talajmechanika: *folyamatban*
- Szanálási dokumentáció: *kész*
- Részletes rendezési
    - terv: *1973.08. (késés)*
    - jóváhagyás: *1973.09. (késés)*
- Alapellátás tanulmányterve:
    - közmű: *1973.09. (késés)*
- Beruházási program:
    - magasépítés: *1973.09.*
    - mélyépítés (közmű, közlekedés nincs): *1973.09. (késés)*
    - jóváhagyás: *1974.03.*
- Engedélyezési és kiviteli terv:
    - magasépítés: *1975.03.*
    - mélyépítés: *1974.01.*
- Kisajátítás:
    - terv:
    - tevékenység: *1974.03.*
- Szanálás:
- Tereprendezés, felszíni vízrendezés: *1974.03.*
- Előközművesítés:
    - víz: *1974.*
    - csatorna: *1974.*
    - gáz: *1976.*
    - elektromosság:
    - posta:
    - hő: *1975.*
    - közút: *1975.*
    - tömegközlekedés: *1976.*

Az M3 metró építéséről elkaptam az alábbi sort:
> "Eredeti elgondolásaink szerint a IV. ütemben 1985-ig mentünk volna ki Káposztásmegyerre, az V. ütem a Lőrinc felé hosszabbított vonal lenne."

Ez látható is az 1970-es budapesti városrendezési tervben (lásd az [1. részt](/hu/post/kispest-lakotelep-1-resz/)). A továbbiakban még írnak a kapacitásigényről és arról: fel lehet-e építeni a javaslatban szereplő lakásokat? Rövid válasz: igen.

Az [1974. április 10](https://library.hungaricana.hu/hu/view/HU_BFL_XXIII_102_a_1_1974-04-10/?pg=0&layout=s)-én tárgyalt *javaslat a főváros V. ötéves lakásépítési koncepciójáról* párhuzamba állítható a cikksorozat 2. részében részletezett, [1972. április 12](https://library.hungaricana.hu/hu/view/HU_BFL_XXIII_102_a_1_1972-04-12/?pg=0&layout=s)-i *V. ötéves terv lakásépítéssel kapcsolatos teendőivel*. Mindkettőben a Kispestre vonatkozó érdemi rész a területismertető műleírás, amelyben eltérés tapasztalható:
- lehatárolás: megnövekszik a terület, a II. ütem területe hangsúlyosan megjelenik.
- tervellátottság: a terület tervezése megkésett, a részletes rendezési tervet a folyamatban levő tervpályázat miatt később lehet csak elkészíteni. Vélhetőleg ez a II. ütem tervpályázata és rendezési terve, nem pedig a korábbi rendezési tervek újbóli felülvizsgálata.
- technológia: a II. sz. házgyár helyett a IV. sz. házgyár termékei lettek előírva.

A többi leírás tartalmában hasonló, inkább egyes pontok részletesebbek (pl. közmű). Utolsó pontjában, az táblázatos összefoglalásban látható eltérés. Az 1974. április 10-i táblázat a II. ütemre vonatkozhat, mivel hiányzik a 1976 előtti (a IV. ötéves tervi) építkezés száma.

*1972. április 12. Összefoglaló táblázat.*

| XIX. Kispest központ (ötéves terv) | 1975. XII. 31-ig | 1975. után | Összesen |
| ---------------------------------- | ---------------- | ---------- | -------- |
| Építés                             | 600              |      11100 |    11700 |
| Bontás                             | 600 (?)          |       3100 |     3700 |


*1974. április 10. Összefoglaló táblázat.*

| XIX. Kispest központ (ötéves terv) | IV.     | V.   | 1980 után       | Összesen |
| ---------------------------------- | ------- | ---- | --------------- | -------- |
| Építés                             | -       | 6000 | 7000            | 13000    |
| Bontás                             | 500     | 1700 | 1500            | 3700     |

A 3. sz. tábla az előterjesztésben a fenti adat évekre szóló bontását is megadja.

*3. sz. tábla. Az V. ötéves tervidőszak tanácsi lakásépítkezéseinek javasolt területi megoszlása a lakásátadások és lakásbontások éves ütemezésével.*

| Telepítési hely  | Építendő | Bontandó | 1976 | 1977 | 1978 | 1979 | 1980 | 1981 után |
| ---------------- | -------- | -------- | ---- | ---- | ---- | ---- | ---- | --------- |
| XIX. Kispest II. |     6000 |     1700 |  800 | 1000 | 1200 | 1400 | 1600 |      7000 |

{{< figure src="5_oteves_lakasepites_lehatarolas_1974_04_10.png" title="V. ötéves terv lakásépítésének előkészítése (területek lehatárolása), 1974 április 10. Részlet Kispest területéről. Kicsi változás az 1973. augusztus 31-i BVTV térképhez képest." numbered="true" >}}

Ebben a javaslatban értékelték az első 15 éves (1960-1975) lakásépítés tervet, megvalósulását és az V. ötéves lakásépítési koncepciót, amiből idézek:
> "Az elmúlt évtizedek alatt a városközponthoz közelfekvő üres területek sorra beépültek. További — még szabad — területek csak költséges közmű és közlekedési beruházások árán vonhatók be a lakásépítésbe. [...] Időközben a házgyári technológia részaránya az állami lakásépítésben döntővé vált. E technológia megköveteli az építkezések területi koncentrálását, az építési területek folyamatos biztosítását, sőt azt is, hogy bizonyos mennyiségben megfelelően előkészített tartalék területek is rendelkezésre álljanak."  
> "A Tanács szinte valamennyi pénzeszközét a cél [újépítésű lakások, közmű és közlekedés mellette] megvalósitására összpontosítja. Tartósan azonban a meglévő közművek szintentartásáról még a lakásépítés érdekében sem szabad lemondani. Az új vagy újjáépített lakónegyedek kisebbszámú lakossága érdekében szükséges fejlesztés lényegében a város más területén élő nagyobb tömegű lakosság "terhére" történne. Erre figyelmeztettek a növekvő gyakoriságú vízhiányok, csőtörések, csatorna-beszakadások, stb. Ez a tendencia tervszerű beavatkozás következtében zömében megállításra került, amikor a központi szervek jelentős többlettámogatásban részesítették a tanácsot."  
> "[...] a mennyiségi lakáshiány a fővárosban 1975. végén még mindig legnagyobb lesz az országban. 1976-80 közötti években 110 ezer lakás építését és kereken 40 ezer bontását véve számításba, 1980 végére — a lakásfejlesztési terv befejezése után — még mindig csak enyhül a mennyiségi lakáshiány, de meg nem oldódik. [...] Az V. ötéves fővárosi lakásépítési programunk 110 ezer lakás építését irányozza elő. [...] 
Számításunk szerint az V. ötéves tervidőszak kezdetén 114 ezer lakásigénylővel lehet számolni. Tehát amennyiben lakásmegszűnés egyáltalán nem lenne, akkor sem lehetne a teljes igényt az V. ötéves tervidőszak során kielégíteni."

[1975. október 29](https://library.hungaricana.hu/hu/view/HU_BFL_XXIII_102_a_1_1975-10-29/?pg=0&layout=s)-én tárgyalta a BFT VB *a főváros V. ötéves lakástelepítési és lakásépítési tervét*. Mielőtt Kispestről szólnék, mi is a tervnek a lényegi célja?

> "Ezért a lakáshiány mielőbbi jelentős csökkentése érdekében az V. ötéves tervben törekedni kell: 
> - a lakásbontások lehető legalacsonyabb szinten tartásával a nettó lakásszaporulat növelésére, 
> - a magánerős, telepszerű lakásépítés különös tekintettel a munkáslakásépítés arányának emelésére, 
> - az átlag 53 m2-es alapterületű lakásnagyság keretén belül a jobb kihaszhálhatóság érdekében a többszobás lakások arányának emelésére. 
> Ezek mellett biztosítani kell a lakások építésével egyidőben az infrastrukturális ellátás feltételeit [...], a lakásépítés keretében a komplex városfejlesztés elvének érvényesítését."

A 6. sz. táblában, *Állami célcsoportos lakásépítés* cím alatt szerepel Kispest I. és II. ütem IV. és V. ötéves tervi és azt követően építendő lakásainak száma, de kevésbé érdekes, így nem részletezem itt. A 8. számú melléklet viszont évekre bontva tartalmaz építési adatot. Ennek az I. ütemre vonatkozó részét a 2. részben már közöltem kivonatolva, itt a táblázatban szerepeltetem.

*8. sz. melléklet. Az állami célcsoportos lakásépítés előkészítettsége, a tervezett lakásszám éves ütemezése*

| Telepítési hely | V. építendő | Beruh. pr. | Alapközmű | 1976 | 1977 | 1978 | 1979 | 1980 |
| --------------- | ----------- | ---------- | --------- | ---- | ---- | ---- | ---- | ---- |
| Kispest I.      |         318 | +          | +         |  120 |  198 |    - |    - |    - |
| Kispest II/A.   |        2111 | 1975.XI.   | 1977.VI.  |    - |  690 |  821 |  600 |    - |
| Kispest II/B.   |        3889 | 1976.XII.  | 1978.IX.  |    - |    - |  699 | 1000 | 2190 |

> **XIX. Kispest II. ütem**  
> "A kispesti városközpont kialakítása, a terület rekonstrukciója korábban elhatározott és politikailag feltétlen indokolt. A területen az építőipari kapacitás az V. ötéves tervben 6.000 lakás megépítését teszi lehetővé, megfelelő átmenetet biztosít a VI. ötéves terv időszakára az építés folytatásához. Nagyobb arányú gyorsítást az igen nagy szervezettséget és folyamatosságot igénylő építkezés nem tesz lehetővé. Az "A" alternatíva elfogadását javasoljuk." [Ez összecseng az 1973. december 5-i ülésről idézettekkel.]

Térképmellékleteket is tartalmaz az előterjesztés, de érdemi plusz információt nem adnak: az I. ütem területének kerülete van jelölve egy térképen és a *Főváros V. ötéves lakástelepítési és lakásépítési terve* térképe pedig ugyanúgy ábrázolja a területeket, mint fentebb is láthatók. Természetesen jó áttekintést ad a budapesti helyzetről, továbbá annyi pluszt hordoz, hogy a magánerős lakásépítést is feltünteti, azonban számomra az nem releváns.

Az [1976. április 27](https://library.hungaricana.hu/hu/view/BUDAPESTMSZMP__PB_1976/?pg=68&layout=s)-i MSZMP BP PB ülés *A Fővárosi Tanács VB V. ötéves fejlesztési tervjavaslata* pontjában, a 10. táblázatban már más adatok szerepelnek, mint fentebb:

*10. táblázat. Az V. ötéves tervidőszak tanácsi lakásépítkezéseinek javasolt területi megoszlása szanálással és éves ütemezéssel*, itt csak az építést közlöm

| Telepítési hely |   1976-1980 | 1976 | 1977 | 1978 | 1979 | 1980 | 1980 után |
| --------------- | ----------- | ---- | ---- | ---- | ---- | ---- | --------- |
| Kispest I.      |         318 |      |  318 |    - |    - |    - |         - |
| Kispest II/A.   |        2111 |    - |  690 |  461 |  400 |  560 |         - |
| Kispest II/B.   |        2030 |    - |    - |      |  860 | 1170 |      6859 |

Hm, érdekes. Fél évvel később már ennyit kell módosítani az ütemezésben? Mivel Kispest tekintetében indoklást nem találtam, ezért lehet, hogy már meglévő lemaradás vetítette előre ezt... Erre a lemaradás okára világíthat rá az [1976. január 16](https://library.hungaricana.hu/hu/view/BUDAPESTMSZMP__VB_1976/?pg=36&layout=s)-i MSZMP BP VB ülésen elhangzott Fővárosi Tanács VB előterjesztése *a negyedik ötéves lakásépítési terv teljesítéséről és az 1976. évi feladatokról*:

> "A mellékelt táblázatból érzékelhető, hogy 1974. végéig a szolgáltatóhálózat kivételével, minden kapcsolódó beruházás lakásarányosan megvalósult, illetve az egészségügyi és bölcsődei hálózatfejlesztés túlteljesült. Lemaradás a lakásépítésben és nagymértékben a kapcsolódó beruházásokban 1975-ben következett be. A lemaradás alapvető okai:  
> - A tervtől való lemaradást elsősorban kivitelező kapacitás ezen belül döntően munkaerőhiány okozta. A lakásépítés nagyobb mértékű lemaradását megakadályozta az Építésügyi és Városfejlesztési Minisztérium azzal, hogy munkaerőt irányított vidéki vállalataitól budapesti munkahelyekre. A kapcsolódó beruházások megvalósítása terén jelentkező nagyarányú lemaradás főleg annak következménye, hogy a vállalatok innen a munkaerő jelentős részét a lakásépítésre átirányították.  
> - A tervidőszak utolsó évében erőteljesebben jelentkeztek az építőipar egyenletes termelését akadályozó ipari-gyártmány elsősorban a különböző cső— és szerelvényáru hiányok valamint a kazán illetve trafó-gyártásban és szerelésbon jelentkező zavarok.  
> - esetenként az előkészítésben a területek átadásában és a tervszolgáltatásban is voltak hiányosságok  
> - a lakásépítés negyedéves ütemezésének kialakult aránytalansága, amely a végrehajtás során még kedvezőtlenebbül alakult [itt adatokat is közöl]

[1976. október 26](https://library.hungaricana.hu/hu/view/HU_BFL_XXIII_102_a_1_1976-10-26/?pg=0&layout=s)-án tárgyalt két összefüggő jelentést is a BFT VB: *az V. ötéves tervidőszakban kezdődő komplex lakásépítési beruházások helyzetéről* és a *a VI. ötéves tervidőszak lakástelepítésének és lakásépítésének előkészítéséről*. V. ötéves beruházások helyzetének tárgyalásakor említi a kispesti közművesítések helyzetét:
- távhő biztosítást a Kispesti Hőerőmű bővítésével (Budapesti Hőerőmű Vállalat),
- elektromos energia ellátás biztosítását a metróberuházáshoz kapcsolódó Határ úti alállomás kiépülésével (ELMŰ) és
- vízellátást a Gloriette-medence és gépház bővítésével, továbbá a XVIII. Lakatos utcai lakótelep területén 6.000 m3 víztorony és a lakótelepig a főnyomóvezeték megépítésével.

És a határidők eltolódása a beruházási programoknál egy év elteltével. Érdekesség, hogy ez megbújva jelenik itt meg, talán fel sem tűnik, hiszen a határidőmódosításról a kérelmet csak [1976. november 10](https://library.hungaricana.hu/hu/view/HU_BFL_XXIII_102_a_1_1976-11-10/?pg=206&layout=s)-én nyújtják be. Indok: *"A tervező vállalatok a beruházási programok elkészítési határidejét saját kapacitásuk figyelembevételével, valamint altervezőik vállalása alapján határozták meg. Korábbi szállításokra nem vállalkoztak."* A 842/1976. VB határozat ki is monja a módosítást.

*1. sz. táblázat.*

| Terület megnevezése | 1975. október 29-én közölt határidő | 1976. október 26-én közölt határidő |
| ------------------- | ----------------------------------- | ----------------------------------- |
| Kispest II/A        |                            1975.11. |                            1976.03. |
| Kispest II/B        |                            1976.12. |                            1977.02. |

A 8/a és 8/b mellékletek közlik a II/A és a II/B ütemek előkészítésének jelenlegi helyzetét és a jelentősebb intézkedéseket igénylő tennivalókat. Érdemi információ talán az ÉVM által vállalt éves ütemezés, ezt összevontam. Felgyorsítják a II/A ütemet és lassítják a II/B-t.

| Telepítési hely |   1976-1980 | 1976 | 1977 | 1978 | 1979 | 1980 |
| --------------- | ----------- | ---- | ---- | ---- | ---- | ---- |
| Kispest II/A.   |        2111 |    - |  120 | 1991 |    - |    - |
| Kispest II/B.   |        1600 |    - |    - |      |  700 |  900 |

A VI. ötéves lakástelepítésekor Kispesttel kapcsolatban csak annyi említés történik, hogy *"Az 1981-1982-es lakásépítési szakaszban az V. ötéves tervről áthúzódó területek: [...] XIX. Kispest II/B ütem 7100 lakás [...]"*. Tehát ezekben az években ennyit szeretnének építeni? Passz.


## II/A ütem

Hátrahagyva a lakásépítési terveket, megérkezünk a BFT VB-ben [1977. február 2](https://library.hungaricana.hu/hu/view/HU_BFL_XXIII_102_a_1_1977-02-02/?pg=0&layout=s)-án **A XIX. ker. Kispest városközpont II/A ütem beruházási programjához**. Egyből az átekintéssel kezdjük, a lakásépítési tervekkel Kispesten.

> "1974.június 1-jén jóváhagyásra került R-21418 ttsz-en Kispest városközpont rekonstrukciójának részletes rendezési terve, melynek keretében a IV, V, VI és VII. ötéves terv időszakában mintegy 13000 lakás megépítését tervezzük, a következő ütemezés figyelembevételével:"

| Ütemek                        | IV/5. | V/5. | VI/5.  | VII/5.    | Összesen |
| ----------------------------- | ----- | ---- | ------ | --------- | -------- |
| I. (780/1973.XII.19. VB hat.) |   504 |  318 |      - |         - |      822 |
| II/A (jelen előterj.)         |     - | 2111 |      - |         - |     2111 |
| II/B és a többiek [sic!]      |     - | 1745 | 5-6000 | 3300-4300 | 10-11000 |

> "**A II.ütem két rész-ütemben, a II/A. éa II/B. ütemben valósul meg.** Erre azért van szükség, mert a II/B. ütem beépítése a kereskedelmi-szolgáltató és kulturális központ kialakítása, valamint a Metró-bevezetés miatt különálló tervezést igényel."

### Telepítés
A 19,71 hektáros terület határainak megadása után az *MSV Hungária Jaquard Szövőgyár* körüli védőterületről írnak és a derékszögű úthálózat megtartásáról, ami a közművek kiépítésénél és a fák, növényzet fenntartása érdekében hasznos. Ezután a városi közlekedési kapcsolatokról tesznek említést.

### Szanálás
Táblázatban közlik a szanálás ütemezését, majd pedig a szanálási típusokat összegzik:

| Ütem | IV/5. | V/5. | VI/5.                       | Össz |
| ---- | ----- | ---- | --------------------------- | ---- |
| I.   |   420 |    - |                           - |  420 |
| II/A |     - |  836 |                           - |  836 |
| II/B |     - |  446 | 2820 (előszanálás VII/5-re) | 3266 |
| Össz |   420 | 1282 |                        2820 | 4522 |

Az intézményi, kereskedelmi, szolgáltatási, kisipari szanálások mértékét a felsoroláson kívül, az előterjesztéshez csatolva egy kimutatásban is részletezik, a **szanálandő közületek címjegyzékével**:
- kereskedelmi és vendéglátóipari: 8 db (pl. fodrász)
- ipari és kisipari: 13 db (pl. vas- és fémöntő műhely, órás, műszerész, asztalos, cirokseprű készítő)
- oktatási: 2 db
- egészségügyi: 1 db
- egyéb (IKV, stb.): 4 db

### Közmű
**Vízellátás** részben taglalják a Gloriette-medence bővítését és vele való összekötést, ami 1981-re készül el. Addig Kőbányáról látják el vízzel a területet. Három darab 100 m3-es tűzivíz tároló medence is épül a területen. Érdekes lenne megtudni, hol vannak... A **csatornázás** részben írnak a túrterhelt gyűjtőcsatornákról, amik helyett újakat kell építeni és melyek a Gábor Andor (ma: Fő) utcai főgyűjtőcsatornához csatlakoznak. A **gázellátás** részben alapvezetékről, gáznyomásszabályozóról és ideiglenes mobil kazántelepről esik szó. **Távhőellátás** kiépüléséig a mobilkazánok látják el hővel a lakásokat a 3 db A típusú pontház kivételével, ahol tetőkazánok lesznek. A II/A ütem **áramellátása** biztosított, csak a II/B ütemnél kell új alállomás építését betervezni. A **telefon** ellátottságot a Ferenc központ és az onnan kiépítendő 650 x 4/04-es kábel biztosítja.

### Épület és lakástípusok, ütemezés
Úgy tűnik, háromféle épülettípusból állították össze a tervet:
- IV. házgyár: **A-4** (ez a 3 db 10 szintes pontház) és **S-12** típus (11 szintes szalagházak)
- III. házgyár: **H/O** típus (5 szintes, változatosan kapcsolható). Ez adja az átmenetet a középmagas épületektől a családi házas Wekerle-telep felé, ami az Ady Endre út másik oldalán található.

*A 2111 db lakás férőhely és szobaszám szerinti megoszlása*

| férőhely  |   2 |       4 |     5 |       6 | Össz |
| --------- | --- | ------- | ----- | ------- | ---- |
| szobaszám |   1 | 1+2x1/2 | 2+1/2 | 2+2x1/2 |      |
| lakásszám |  60 |    1691 |   200 |     160 | 2111 |
|         % | 2,8 |    80,0 |   9,6 |     7,6 |  100 |

*ÉVM által vállalt lakásépítés ütemezés*, de javítva a jegyzőkönyvben olvashatókkal

| Ütem | 1976 | 1977 | 1978 | 1979 | 1980 |
| ---- | ---- | ---- | ---- | ---- | ---- |
|    I |    - |  318 |    - |    - |    - |
| II/A |    - |  120 | 1536 |  695 |    - |
| II/B |    - |    - |    - |  765 |  980 |

### Kapcsolódó beruházás
A kereskedelmi és szolgáltatóipari, valamint az egyéb épületek acélvázszerkezettel és panelos térelhatároló elemekkel kerülnek kialakításra. Az orvosi rendelő vázpaneles szerkezetű. Mik is létesülnek:
- oktatás:
    - általános iskola: 24 tantermes, rövidítve tt (ma: [Puskás Ferenc Általános Iskola](http://www.puskas.kispest.hu/))
    - óvoda: 150 férőhelyes, rövidítve fh (ma: [Kispesti Zöld Ágacska Óvoda](http://zoldagacska.kispest.hu/))
- egészségügy:
    - bölcsőde: 60 fh (ma: [Kispesti Bokréta Bölcsőde](http://bokreta.kispest.hu/index.php))
    - orvosi rendelő: 1160 m2 (ma: [Háziorvosi és gyermek háziorvosi rendelő](https://egeszsegugy.kispest.hu/), 1191 Budapest, Berzsenyi utca 1-3.)
- kereskedelem:
    - vendéglő: 690 m2 (ma: [Lantos Johnny Fitness](https://www.lantosjohnnyfitness.com/), Budapest 1191, Üllői út 243.)
    - ABC: 1000 m2 (ma: ?)
    - zöldség: 142 m2 (ma: ?)
- szolgáltatóipar:
    - méteres ruha: 142 m2 (ma: ?)
    - kézmű bedolgozó: 142 m2 (ma: ?)
    - lakáskarbantartó: 46 m2 (ma: ?)
    - üveges: 119 m2 (ma: ?)
    - javító: 119 m2 (ma: ?)
    - fényképész: 95 m2 (ma: ?)

Írnak a normatívák teljesüléséről és valamiről, ami a későbbiekben vissza fog köszönni. (És meglátjuk mennyire valósul meg.)
> "A Művelődésügyi Főosztály a már megépült könyvtáron felül közösségi létesítmény betervezését nem igényelte, mivel koncentráltan kívánja felhasználni a normatíva szerint rendelkezésre álló keretet a közintézmények részére fenntartott területen. /A Városközpontban a II/B. ütem területén./ Ugyanitt kéri elhelyezni a kereskedelmi létesítményeket a Kereskedelmi Főosztály is."

Végül a beruházás költségéről (összesen: 1476,4 millió Ft) és indoklásáról esik szó, részletezi az 1. sz. melléklet.

A jegyzőkönyvben Pongrácz Pál, az előterjesztő jelez módosítást és:
> **Pongrácz Pál** (Városrendezési és Építészeti Főosztály, főosztályvezető): Rövid tájékoztatást szeretnék adni Kispest központjának rendezési tervéről. /A kifüggesztett helyszínrajzhoz megy./ [...] Ebben az évben kerül kiírásra a **városrészközpontra vonatkozó országos tervpályázat**, és várhatóan ez év végére, vagy a jövő év elejére készül el a központ részletes rendezési terve. [..] A kereskedelmi főosztálynak valóban volt olyan igénye, hogy a lakásarányos kereskedelmi és szolgáltató létesítményeknek csak egy része épüljön itt, egy része pedig kerüljön az ellátási körzetbe még beilleszkedő központba. Városrendezési szempontból ezt az elvet ellenezni nem lehetne, mert a városközpontnak épületekkel, funkciókkal való megtöltése egyébként is problémákat okoz, ha hiányoznak belőle a kereskedelmi és a szolgáltató létesítmények.  
> **Végh Istvánné** (XIX. kerületi Tanács elnöke): Nem értünk egyet azzal, hogy a 2/A ütem területén ne valósuljanak meg azok a kereskedelmi létesítmények, amelyek az alapellátást biztosítanák az adott területen. [...] A városközpont témája majd csak a VI. ötéves tervben, esetleg annak is a végefelé kezd kibontakozni, 5-6-8 évig tehát szolgáltató és kereskedelmi létesítmények tekintetében ellátatlanul hagyni egy ilyen nagy területet: nem érthetünk egyet vele.  
> Elnök (**Szépvölgyi Zoltán**): Azt javaslom, hogy azok közül, amiket Végh elvtársnő említett, a kereskedelmi létesítményre vonatkozót fogadjuk el. Nem lehet azt csinálni, hogy megépítünk 4000 lakást, a kereskedelmi létesítmény pedig még 2000 lakásnak sem felel meg. [...] Egyébként a Minisztertanáss határozata ebből a szempontból teljesen világos. Úgy szól, hogy 1978-tól csak komplexen lehet lakótelepeket építeni.

Végül a 115/177. VB határozatban tényleg kifejezik nemtetszésüket a kereskedelmi létesítmények összméretével kapcsolatban. Érdekes még említeni a *megvalósítási térrajz* készítést, amire a 121/1977. VB határozat kötelez. Erről jelent [1981. március 25](https://library.hungaricana.hu/hu/view/HU_BFL_XXIII_102_a_1_1981-03-25/?pg=199&layout=s)-én a Városrendezési és Építészeti Fősosztály, amire minden elkészült egy kereskedelmi egység kivételével.

{{< figure src="IIA_utem_terkep_1977.png" title="II/A ütem térkép, 1977. Az ütem épületei 1-24 között számozottak. A pontházak típusa (A4), az épületek lakásszáma, szintszáma, parkolók száma, férőhely és tanterem számok feltüntetve. Egy tűzivíz tároló jelölve, amiről az előterjesztésben is szó esik, a többi kettő helye kikövetkeztethető. Jól látható a térképen a Kinizsi utcától (ma: Corvin krt.) a Dobó Katica utcáig épült zajvédő domb, ami garázssorként hasznosul." numbered="true" >}}

### Jelentés az II/A ütem befejezéséről 1982  
A megvalósításban résztvevő vállalatok:
- lebonyolító: Fővárosi Építőipari Beruházási Vállalat
- tervezők:
    - Lakó- és Kommunális Épületeket Tervező Válallat
    - Mélyépítési Tervező Vállalat
- generálkivitelezők:
    - lakóépületeknél: 43. sz. Állami Építőipari Vállalat
    - felépítményi kapcsolódó létesítményeknél: Vas megyei Állami Építőipari Vállalat
    - vonalas kapcsolódó létesítményeknél: 43. sz. Állami Építőipari Vállalat és Mélyépítő Vállalat

> "A kivitelezést nem lassította tervhiány. [...] A konkrét kivitelezési munkák 1977. augusztusában kezdődtek és 1981. év végén fejeződtek be, és a létesítmények a tervnek megfelelő ütemben kerültek megvalósításra, kivéve a 746 m2-es éttermet, mely kivitelezői kapacitás hiánya miatt csak 1981. évben készült el. Ezen kívül egyes kertészeti, továbbá közmű, út, járda és parkoló munkák húzódtak át 1981. évre."

A 2111 lakás helyett 2121 valósult meg, az orvosi rendelő mérete csökkent 160 m2-rel, és a keresekedelmi létesítmények közül 1000 m2-t a VI. ötéves tervben megvalósuló Kispesti Áruház (Centrum, bár a népnyelv Skálának nevezi) testesít meg. A beruházás tényleges bruttó költsége végül: 1555,6 millió Ft, a költségnövekedést megindokolták. De a fincsi ezután következik: a városszerkezeti kialakítás és hatások:

> "A II/A ütem városszerkezeti kialakításánál már érvényesül a lakótelep további építési területén is alkalmazott hármas funkcionális tagozódás, mely a:  
> - közintézmények tömbje  
> - lakótömb  
> - zöldterület  
> 
> egymás mellé sorolásából adódik.  
> 
> A tízszintes lakóházakat a kedvező tájolás biztosítására, valamint a Vöröshadsereg úti forgalomból adódó zajhatás csökkentése érdekében a forgalomra merőlegesen — a megmaradó utcákkal párhuzamosan — helyezték el a tervezők. Tekintettel arra, hogy a lakótelep családi házas övezetbe "metsz" bele, a tízszintes panelházaktól a földszintes épületekig az átmenetet a lakótelepet övező alacsonyabb 5 szintes épületek oldják meg.  
> Az épületek **színezési módját és színét**, valamint a Vöröshadsereg útjával párhuzamos **"zajvédő domb"**-ot sok kritika érte. A Végrehajtó Bizottság utasításának megfelelően az épületek színezési módját és a "zajvédő dombot" a Városrendezési és Építészeti Főosztály Tervvéleményező Bizottsága megvizsgálta. A lakótelep további építési szakaszán állásfoglalásának megfelelően változtattunk a lakóházak színezési módján és a "zajvédő domb" helyett a Vöröshadsereg út menti sávban intenzív fásítást valósítunk meg."

És ez utóbbi tárgyban hivatkozok a [1980. július 30](https://library.hungaricana.hu/hu/view/HU_BFL_XXIII_102_a_1_1980-07-30/?pg=196&layout=s)-i BFT VB ülésen elhangzottakra. Lejjebb részletezem.

{{< figure src="/hu/post/kispest-lakotelep-2-resz/Kispest_I_IIA_utem_vege_1982.png" title="I és II/A ütem befejezett állapot térkép, 1982. Eltérés az 1977-es térképhez képest: a szolgáltatóház és az ABC helye felcserélődött a Berzsenyi utcánál, 2 db garzonház épült a Corvin körútnál és a vizes játszótér sincsen megnevezve. A Dobó Katica utcai óvoda helyén ma a Kispesti Forrásház van, nem értem. Lebontották volna? A bölcsődeként feltüntetett, már bővített épület az óvoda épülete ma." numbered="true" >}}


## II/B ütem
Ez az 1977-es év sűrű lehetett a tervezőknek. Közel fél év múltán benyújtották a BFT VB elé [1977. augusztus 31](https://library.hungaricana.hu/hu/view/HU_BFL_XXIII_102_a_1_1977-08-31/?pg=1&layout=s)-én a **XIX. ker. Kispest II/B ütem beruházási programját**. Az *R-21418 ttsz.* részletes rendezési terv alapján készítették, melyet 1974. június 10-én fogadtak el (hogy ki, azt nem tudom).

### Telepítés
A 83 hektáros terület körülhatárolása az utcanevekkel. Az ütemezésről táblázatot közölnek:

| Ütem | IV. ötéves | V. ötéves | VI. ötéves | Össz  |
| ---- | ---------- | --------- | ---------- | ----- |
| I    |        504 |       318 |          - |   822 |
| II/A |          - |      2111 |          - |  2111 |
| II/B |          - |      1542 |       7673 |  9215 |
| Össz |        504 |      3971 |       7673 | 12148 |

> "A II/B. ill. II/A. ütemek által közrefogott városközpont jelen beruházási program részét nem képezi. A városközpontban elhelyezkedő kereskedelmi, szolgáltatóipari, valamint művelődésügyi létesítmények tervezését a Főv.Tan.VB. Városrendezési és Építészeti Főosztálya megbízásából — e programot is készítő — **LAKÓTERV** fogja végezni tanulmányterv keretében."

Írnak a közlekedési kapcsolatokról és arról, hogy a metró megépülte után (vélhetőleg a lőrinci ágra gondolnak) megszűnik a villamos és *"2x2 haladósávos és 2x1 leállósávos osztott pályás, korszerű autóúz épül."* A terület 3 m-t emelkedik a József Attila utcától a Bem utcáig, így sík területről van szó. Az utcahálózatot sikerült megtartani, vele együtt a faállományt és néhány közművet. *"A területen belüli funkcionális tagozódást három különböző rendeltetésű tömb egymás mellé sorolása adja meg:"*
- közintézmény tömb
- lakótömb
- zöldtömb

### Szanálás
3325 db lakást szanálnak a megszűnő 1204 db ingatlanon belül. Ezekről közölnek némi statisztikát és ütemezést. Az előterjesztéshez csatolnak egy kimutatást a *"II/B ütem nem lakás célját szolgáló létesítményeiről"* (V. és VI. ötéves tervi csoportosítással). Ezek közül meg kell emlékeznem néhány érdekességről (az V. ötéves tervi területről):

| Utca, házszám           | Hrsz.  | Létesítmény neve                                       | Területe m2 |
| ----------------------- | ------ | ------------------------------------------------------ | ----------- |
| Vöröshadsereg útja 124. | 162296 | "Ramóna"" Finomkötöttárú 17.sz. fióküzlete             |          37 |
| Vöröshadsereg útja 122. | 162280 | "Temaforg" Textilhasznosító Vállalat üzl.              |          64 |
| Vöröshadsereg útja 120. | 162279 | Délpesti Vendéglátóipari Vállalat "Csendes" Eszpresszo |         103 |
| Vöröshadsereg útja 94.  | 162242 | Délpesti Vendéglátóipari Vállalat "Betérő" Étterme     |         479 |
| Lehel u. 33.            | 162397 | Szigeti József címfestő kisiparos műhelye és lakása    |          12 |
| Kossuth tér 15.         | 162487 | Lakatos Józsefné paplankészítő kisiparos műhelye       |          24 |
| Attila u. 83.           | 162288 | Szögi Ferenc cipész felsőrész készítő kisiparos műh.   |           9 |
| Marx u. 25.             | 162469 | Lakatos József ágytoll tisztító kisiparos műhelye      |          11 |
| Kossuth tér 24.         | 162300 | Délpesti Vendéglátóipari Vállalat "Délibáb" Büfé       |         285 |

És még lehetne sorolni... (fehérneműkészítő, ortopéd és fűzőkészítő, műhímző, kézimunka előnyomó, díszhal és madár kiskereskedő, vasesztergályos, műszaki tömítés készítő...) Érdemes megemlékezni róluk, hiszen ők itt éltek, laktak, dolgoztak. Milyen érdekes szakmák voltak akkor! Ezt például sajnálom, hogy eltűnt a régi világból. Egy szakma megszűnése, vele együtt a tudás, a művészet is, amit hordozhatott a gyakorlója. Ilyenkor fáj a szívem. Hiába, a sok kicsi, földszintes épületben nem csak az emberek, de a szakmák is összezsúfolódtak. Érdemes még megemlíteni a 162299 helyrajzi számú (hrsz.) létesítményeket, ugyanis ezek egy része ma is megtalálható! Pl. az Üllői út 222. alatt a lóversenyiroda vagy a borozó ugyanabban az épületben! Ezek egyértelmű beazonosítását teszik lehetővé az épületnek, a helyrajzi számnak.

Megadják, mit nem szanálnak, mi marad meg:
- Bajcsy Zsilinszky téri (ma: Templom tér) hármas templomépület ([római katolikus](https://www.nagyboldogasszony.plebania.net/fooldal.php), [református](https://honlap.parokia.hu/lap/kispest-kozponti-reformatus-egyhazkozseg/cikk/mutat/bemutatkozas/), [evangélikus](https://kispest.lutheran.hu/))
- Bajcsy Zsilinszky téri (ma: Templom tér) SZTK épület (ma: [Kispesti Egészségügyi Intézet](https://euint.kispest.hu/index.php))
- Lenin téri (ma: Városház tér) Tanácsháza (ma: [Kispest Önkormányzat Polgármesteri Hivatal](https://uj.kispest.hu/onkormanyzat/polgarmesteri-hivatal))
- Vörös Hadsereg út (ma: Üllői út) mellett felépült OTP lakóház (vélhetőleg az Üllői út 285 alatti OTP fiókhoz csatlakozó háromemeletes épület, az Üllői út - Kossuth Lajos utca sarkán)
- Irányi utcai kisegítő iskola (ma: [Móra Ferenc Általános Iskola és Egységes Gyógypedagógiai Módszertani Intézmény](http://www.mora.kispest.hu/))
- Kossuth téri általános iskola (ma: Budapesti XVIII. és XIX. Kerületi Bíróság), nem értem, miért nevezik ezt meg, hiszen ez már a későbbi intézményközpont területére esne...
- Katica utcai szakközépiskola (ma: [BMSZC Trefort Ágoston Két Tanítási Nyelvű Szakgimnáziuma](https://www.trefort.eu/index.php?oldal=fooldal)), ezt az épületet [Kós Károly tervezte](https://hu.wikipedia.org/wiki/Trefort_%C3%81goston_K%C3%A9t_Tan%C3%ADt%C3%A1si_Nyelv%C5%B1_Szakgimn%C3%A1zium)
- Hunyadi utcai baptista imaház (ma: Kispesti Baptista Gyülekezet, sajnos a honlapjuknak csak archív állapota érhető el: http://www.kispestibaptista.hu/)

### Közmű

- **vízellátás**: A Gloriett-medence mellett kiépül egy 10000 m3-es medence és szivattyúház, töltővezeték és 6000 m3-es víztorony a Lakatos utca mellett, továbbá a víztoronytól főnyomóvezeték építése a Bem József utcában, összekötve a Kőbányáról érkező vezetékkel. Az Ady Endre utcai vezetéket pedig a József Attila lakótelepi gépházzal. Ezen túl körvezetékek ágaznak le az alap hálózatról. 8 db 100, ill. 50 m3-es *tűzivíz medence* építése szükséges.
- **gázellátás**: A lakótelep földgáz ellátása úgy biztosítható, hogy alapközműként a XIX. Bem József utcában NÁ 300 mm-es földgáz vezetéket meg kell építeni a Vécsey utcai új nyomásszabályozótól a Szabó Ervin utcai 6 att-s meglévő vezetékkel való összekötésig.
- **csatornázás**: A lakótelep ellátásához két főgyűjtő szükséges:
    - Gábor Andor (ma: Fő) - Simonyi utcai főgyűjtő, melynek kivitelezése folyamatban van
    - Vörös Október (ma: Vas Gereben) u. főgyűjtő üzembehelyezése a lakásépítés szempontjából a VI. ötéves tervben szükséges. Ennek megépítését a Főv.Csat.Művek V. ötéves tervben tervezi.
    - a lakótelep végleges befejezésének időpontjára szükséges a *Délpesti Szennyvíztisztító Telep* bővítése
- **távfűtés**: A távvezeték a Kispesti Fűtőerőműből a Ferihegyi gyorsforgalmi út vasút feletti átvezető hídig bakos, ill. magasvezetéssel, a továbbiakban pedig mélyvezetéssel készül. [...] A lakótelep fűtési hálózata — a FŐTÁV igényének megfelelően — *körvezetékes* megoldással készül.
- **elektromos energia**: A lakótelep 10 kV-os energiaellátása 6 db 10 kV-os kábelről történik. A transzformátor állomásokból kiinduló 0,4 kV-os kábelek kiépítése épületen kívülre kerülnek. (Ez meg mit akar jelenteni?) Az energiaellátás 10 kV-os táppontjai:
    - a meglévő XVIII. Pestlőrinc Lakatos utcai 180/10 kV-os alállomás,
    - a tervezett XIX. Kispest Határ úti 120/10 kV-os alállomás.
- **távbeszélő és közösségi antennarendszer**: Csak a Ferenc központ bővítése után (1978) lehetséges az ellátás, az onnan kiinduló nagyegységű kábellel. A lakótelepen NAK típusú nagyközösségi vevőantenna rendszer létesül. A főállomások épületeit sorolja fel ezután.
- **útépítés**: Az Üllői úton a gyalogos átkelést metró aluljárókkal és felüljárókkal kell biztosítani, mivel szélesíteni akarják.

### Lakóházak
A tervezési területen 9215 db lakás építhető meg. Az alkalmazott technológia és szintszám szerinti lakásmegoszlást mutatja be a lenti táblázat:

| Technológia   | Épülettípus | Szintszám | Lakás db | Megoszlás % |
| ------------- | ----------- | --------- | -------- | ----------- |
| BHK III panel |        F-90 |      F+10 |     3381 |        40,6 |
| BHK III panel |         H-O |       F+4 |     1324 |        12,2 |
| BHK IV panel  |        S-12 |      F+10 |     4510 |        47,2 |
| Összesen      |             |           |     9215 |       100,0 |

> "Az ötszintes épületek a lakótelepnek a határoló családiházas övezet felé eső szélére lettek telepítve, igy kedvező átmenet alakult ki a beépítésben és városképi szempontból is sokkal kellemesebb a terület megjelenése. A II/B. ütem átlagos lakásalapterülete 52,62 m2. [...] Lakóépületek 1 szobás lakást nem tartalmaznak."

*A 9215 db lakás férőhely és szobaszám szerinti megoszlása*

| férőhely  |     3 |     3 |       4 |     5 |       6 | Össz |
| --------- | ----- | ----- | ------- | ----- | ------- | ---- |
| szobaszám | 1+1/2 |     2 | 1+2x1/2 | 2+1/2 | 2+2x1/2 |      |
| lakásszám |  2137 |  1122 |    3400 |  2012 |     544 | 9215 |
|         % | 23,19 | 12,18 |   36,90 | 21,83 |    5,90 |  100 |

Az összes lakás beépített szekrénnyel és konyhabútorral, beépített fürdőszobával, központi melegvized szolgáltatással és távfűtéssel ellátott.

### Kapcsolódó beruházás
V. ötéves tervben (bár nincs említve, vélhetőleg az 1. szakasz, ezen intézmények építése 1980-ra van tervezve):
- oktatás:
    - 1 db általános iskola, 16 tantermes, röviden tt (ma: [Kispesti Eötvös József Általános Iskola](http://www.eotvos19.hu/))
    - 1 db óvoda, 150 férőhelyes, röviden fh (ma: [Kispesti Hársfa Óvoda](http://harsfa.kispest.hu/index.php))
- egészségügy:
    - 1 db bölcsőde, 80 fh (ma: [Kispesti Csillagfény Bölcsőde](http://csillagfeny.kispest.hu/index.php))

VI. ötéves tervben:
- oktatás:
    - 4 db általános iskola, 4x16 tt
    - 5 db óvoda, 2×250 + 2×150 + 1×100 fh
- egészségügy:
    - 5 db bölcsőde, 2×100 + 2×80 + 60 fh
    - 2 db gyógyszertár, 428,6 + 326,7 m2
    - 1 db orvosi rendelő, 1160 m2
- kereskedelem (8645 m2):
    - 5 db ABC áruház, 4×1045 + 1288 m2
    - 5 db zöldségüzlet, 5×120 m2
    - 1 db élelmiszer iparcikk, 300 m2
    - 1 db háztartási bolt, 150 m2
    - 1 db festék bolt, 120 m2
    - 1 db Röltex, 120 m2
    - 2 db vendéglő, 2×793,5 m2
    - 1 db ÁPISZ, 150 m2
    - 1 db dohány, 30 m2
    - 1 db virágüzlet, 30 m2
    - 1 db édességüzlet, 90 m2
- szolgáltatóipar (2980 m2):
    - 1 db cipő gyorsjavító, 150 m2
    - 1 db bőrdíszműves, 60 m2
    - 1 db kés köszörűs, 60 m2
    - 4 db férfi-női fodrász, 4×200 m2
    - 1 db lakáskarbantartó, 100 m2
    - 1 db lakástakarító, 100 m2
    - 1 db fényképészet, 150 m2
    - 1 db textiltisztító szalon, 300 m2
    - 2 db férfi-női ruhajavító, 2×120 m2
    - 1 db cipőjavító, 120 m2
    - 1 db textiltisztító váll., 150 m2
    - 1 db barkácsműhely, 100 m2
    - 1 db TV-rádió szervíz, 250 m2
    - 1 db textil gyorsmosoda, 300 m2
    - 1 db háztartási gépjavító, 100 m2
- közösségi: városközpontban, 685 m2

A nevelési, egészségügyi és ellátó intézmények új vázpaneles szerkezetűek. *"A Kereskedelmi Főosztály a Vöröshadsereg útja mentén az V. ötéves tervben beépítésre kerülő területen 2000 m2 iparcikk üzletsor telepítését kéri. A Városrendezési és Építészeti Főosztály állásfoglalása szerint a területen az iparcikk áruház nem fér el. Korábbi elhelyezéssel ért egyet, mely szerint a fennmaradó kereskedelmi létesítményeket a városközpontban helyezik el."* Ezután a költségekről és azok indoklásáról van szó. Összköltség: 7093 millió Ft.

*A beruházás megvalósításának üteme*, részlet

| Megnevezés | Össz | 1977 | 1978 | 1979 | 1980 | VI. ötéves |
| ---------- | ---- | ---- | ---- | ---- | ---- | ---------- |
| szanálás   | 3325 |  287 |  357 |  681 |  600 |       1400 |
| építés     | 9215 |    - |    - |  749 |  793 |       7673 |

A befejezési határidő a teljes lakótelepre: 1985. És az előterjesztés végén, az aláírások előtt: "A Végrehajtó Bizottság úgy foglal állást, hogy a **2.2.6.jelű épületet** csak az új piacrész kiépítése után lehet megvalósítani." És ez az én szerencsém.

{{< figure src="IIB_utem_beepitesi_terkep_1977.png" title="II/B ütem beépítési térkép, 1977. Az egyes szakaszok nincsenek megnevezve, de sejthetőek. A 2.2.6 jelű épület a mai Kispesti Piac helyén állt volna, később más csak 226 lesz a jele. Nem valósult meg. Az egyes épületek körvonala mellett típusuk is fel van tüntetve. Látszik a tervezés alatt álló városközpont is." numbered="true" >}}

### Jegyzőkönyv
A jegyzőkönyvi részben a lakásösszetétel (a tanács határozatainak be nem tartása), a kereskedelmi és szolgáltató létesítmények helyzete (hogyan lesz a kerület ellátva, ha először bontanak) és bizonyos szanálás (tényleg szükséges-e mindent szanálni) a központi kérdés:

> Elnök (**Szépvölgyi Zoltán**): Azt gondolná az ember, hogy egy ilyen nagy városrészközpont építése úgy történik, hogy a kerületi központ 
tervezése nem a végén kezdődik majd. Ott kereskedelmi létesítmények is épülnek. Előrevetíti árnyékát, hogy ha már a kezdet kezdetén elmaradás van, végül az egész városrészközpont a legvégén épül meg. Miért nincs meg, és mikor lesz meg ennek a városrészközpontnak a terve? Én azt hittem, hogy egy 10 milliárdos beruházáshoz legalább egy rajzot kapunk. Van mellette valami, de azt csak nagyítóval lehet látni. Nem lehetne-e valamilyen alaposabb információt kapni? [Szó van arról, hogy] vizsgáltassa meg aluljárók létesítésének lehetőségét a Vöröshadserog útja két oldala között, figyelembe véve a metró tervezett moghosszabbitását is. Ki tervezte ezt? Tudomásom szerint ilyen terv nem létezik, elképzelés van.  
> **Pongrácz Pál** (Városrendezési és Építészeti Főosztály, főosztályvezető): [Magyarázza a helyzetet, bár számomra nem tisztán. A városközponti beruházások nem célcsoportból valósulnak meg. Többször más osztályokra hivatkozik, akikkel egyeztettek az új létesítmányek felől. A bontások gondosan meg lettek vizsálgva. A lakásösszetételt az e térségben rendelkezésre álló házgyári lakástípusok határozzák meg.] A kerület központjára az előbbiekben jelzett módon még nem is készülhetett beruházási program, mert egyáltalán nem alakult ki, hogy milyen létesítmények építésével számolhatunk ott. [Az aluljárókról a javaslat] a Vörüshadsereg-út várható nagy forgalmának és a gyalogos közlekedés biztonsága miatt [született], mert a lakásépítési terület mindkét oldalon jelentős területeket érint. A városközpont is mindkét oldalára terjed ki, mindenképpen számolnak azzal, hogy aluljárót kell építeni.  
> **Csehik Ferencné**: [...] Kispest kereskedelmi hálózata gyakorlatilag erre a területre koncentrálódott és a lakóházakban lévő létesítmények is az elkövetkezendő időben szanálásra kerülnek, így az egész városrészt hozzá kell tenni, nemcsak Kispest, hanem a XVIII. kerület, tehát a környék lakossága is tulajdonképpen ellátás nélkül maradna. Nekünk két problémánk vetődik fel és kérném a Végrehajtó Bizottság ilyen értelmű állásfoglalását. **Az egyik a piac kérdése.** Az eredeti elképzelés szerint a piac sarkán felépülő *226-os számmal jelzett lakóházépület* a fél piacot levágja, akkor az egész piac használhatatlan és tulajdonképpen az egész szanálásra kerül. Bizonyos módosítás van az előterjesztésben, ide van írva, megegyeztünk, hogy ne épüljön meg. [A VB] foglaljon állást úgy, hogy a 226 jelű épület felépítésére csak az új piac kialakítása után kerülhet sor, mert különben félő, hogy ha a munka során hozzányúlnak, akkor a következő problémák lesznek: Nemcsak Kispest, hanem a XVIII. kerület, sőt a IX. kerület egy része is ezen a piacon vásárol, ilyen szempontból tehát nem mindegy ennek a témának az alakulása. **A másik**, amit mindenképpen javasolunk, hogy mondja ki a VB. a **2000 m2-es iparcikk-üzletház telepítését**. Ha ti. nem épül fel, akkor mi lesz a helyzet? Élelmiszerekkel még el lehet látni a területet, mert ha a piachoz nem nyúlunk hozzá, az jelentős ellátást biztosít, a célcsoportos építkezéseken belül ABC-áruházak is épülnek, ha azonban az iparcikküzlet mind szanálásra kerül, azt nem lehet elviselni, hogy egy akkora lélekszámú területről kénytelenek legyenek egy cérnáért, vagy egy pulloverért nem tudom milyen messzire elmenni. Meg kell építeni, mielőtt még a szanálásra sor kerülne, mert különben nagy politikai botrány lesz belőle. [...] hónapok óta folyik ez a vita, [...] Pongrácz elvtárs azt mondja, hogy a szakig. szervek nem adták meg, mit szeretnének. Ez olyan dolog, hogy addig meg sem adhatják amíg nincs megmondva, hogy mit hová lehet tenni. Ugyanígy Farkasinszky elvtársék területén, kulturális területon! Először a Városrendezési Főosztálynak kell megmondani, mit lehet oda telepíteni, hogyan képzelik az oda telepítést. Azután lehet oda kereskedelmi, vagy egyéb létesítményeket telepíteni. Arról nem is szólva, hogy most még egy fillér sincs rá, hiszen nem ennek az ötéves tervnek a témája. Még azt sem tudjuk megmondani, hogy melyik ötéves tervnek lesz témája ez a városrész-központ.  
> **Reischl Antal**: Bennem most már csak egy kérdés merül fel az egész témával kapcsolatban. Pongrácz elvtársék elképzelésében marad-e a piac a helyén, vagy új helyre kerül?  
> **Elnök**: Át lesz telepítve.  
> **Reischl**: Szükséges az áttelepítése?  
> **Csehik Ferencné**: Oda kerül a városrész központ.  
> **Elnök**: Ezt a beruházást csak akkor szabad folytatni, — mert folytatásról van szó — ha gondosan, nagyon körültekintően, nem elnagyoltan van előkészítve. [Rámutat a szanálás ütemezésére, indoklására, kerületi ellátás kérdésére.] A másik problémám az, hogy a következő ötéves terv időszakában tulajdonképpen hogyan akarjuk csinálni. [...] Vagy el kellene végezni egy olyan vizsgálatot, amelynek alapján a kivitelezés során tessék otthagyni azokat a létesítményeket a Vöröshadsereg útján, valahol hátrább kezdeni az építkezést és csak akkor bontsák majd le azokat a vacak, ócska, földszintes épületeket, amelyekben azonban tudnak az emberek vásárolni. Kőbányán sem engedtük lebontani az utak melletti üzleteket. Csak akkor bonthatják le őket, ha elkészültek a kereskedelmi és szolgáltató létesítmények. [...] A Tervhivatal azt mondta, hogy 
az átlag 53 m2. Itt 53 m2 alatt vannak. Nem alapterületről beszélek, hanem lakásösszetételről.  
> **Reischl**: Nem tud csodát csinálni. 53 m2-nél nem lehet csodát csinálni. Kis lakást kell épiteni, hogy nagy lakás lehessen, de csak bizonyos százalékot tud csinálni ebből meg abból.  
> **Elnök**: Most ne vitassuk a határozatot! Van a tanácsnak egy határozata. Azt tartsuk be! Ez a lakótelep túl nagy ahhoz, hogy ezt ne vegyük figyelembe! Itt a kis lakások arányszáma lényegesen nagyobb lesz, mint amennyit elhatároztunk, azt nem lehet másképp pótolni, minthogy majd az Újpest II. ütemben csupa kis lakás lesz. Ebből kifolyólag már voltak politikai problémáink. [...] Arra is választ kellene kapni, hogy miért nincs semmi sem leírva a kerületi központról. Oda kell írni, hogy a jövő év március 31-én ide hozzuk. Erre már készült tanulmányterv, még hozzá régen. Csak azután azt félretették. Aztán gyakorlatilag nem történt semmi. Egy ilyen tanulmányterv valamikor elkészült.  
> **Giltner Andor**: Tervpályázat.  
> **Elnök**: Jó lenne, ha volna egy makett. Az a kritika ér bennünket állandóan, hogy szürkék, nem szépek. Egy maketten nem lehet ugyan mindent látni, de legalább nézzük meg, hogy hogy néz ki az a kerületközpont! Máskor nem néztük meg, de egyszer el kell kezdeni.  
> **Reischl**: [Miután átnézte a számokat, indokolja a lakásösszetétel ilyetén alakulását és javasolja, hogy ne változtassanak rajta, mert nem is lehet a körülmények függvényében.]  
> **Elnök**: Szóval te azt mondod, hogy ez így jó?  
> **Reischl**: A lakásösszetételen akkor tudunk változtatni, ha a Tervhivatal felemelné az átlagos lakásalapterületet.  
> **Elnök**: Mit tegyünk? Fogadjuk el így, vagy kérjük, hogy bizonyos kiegészítésekkel hozzák vissza pár hát múlva?  
> **Reischl**: Kiegészítésekkel.  
> **Pongrácz**: A beruházási programnak nem tartozéka, hogy a létesítmények ütemezését és pótlását megadja. A végrehajtó bizottság olyan kérésének eleget tudunk tenni, hogy mellékletben hozzuk. Ez azért nem készült el mellékletben, mert nem volt eddig tartozéka. [Lakásösszetétel: említi indoként a házgyári termelés adta terítési lehetőségeket és más lakótelepek építésének megakadását emiatt. Kerületi központ: más a komplex lakásépítés, és a városközpont építés. Előbbi a kapcsolódó intézményeket takarja, a városközpontba viszont egyéb intézmények kerülnek, amelyek más pénzből valósulnak meg.] Másrészről, Csehikné elvtársnő, a Városrendezés letette, hogy mikor lehet telepíteni, hogy milyen intézmények volnának kívánatosak. A többi a szakigazgatási szerveik feladata, válasszák ki. Ami most készül tanulmányterv, ennek városépítési...  
> **Csehik Ferencné**: Azért ne haragudjék, Pongrácz elvtárs, kimondja, hogy 40000 m2-t lehet elhelyezni. Hevenyészett valami. Az, hogy hogyan, az nincs.  
> **Pongrácz**: Meg van. Országos pályázat útján készült rendező tanulmányterv és ennek alapján készül a ...  
> **Elnök**: Mikor készül el?  
> **Pongrácz**: Szerződéses határidő van rá, meg kellene nézni. [És folytatja...]  
> **Elnök**: Javasolom, hogy ne fogadjuk el a beruházási programot. Amit Pongrácz elvtárs indokként elmondott, nem indok. [...] Pongrácz elvtárs nincs akadályozva a szanálások előkészítésében, gyakorlatilag az V. ötéves tervi dolog sínen van. Mennyi idő kell ahhoz, hogy vissza tudjátok hozni, megvizsgálni, az összetételt megváltoztatni? Még egyszer mondom. Kapjunk pontos, precíz képet [Aztán rákérdez, hogy mikor tudják újra előterjeszteni, ami még nem hátráltatja a munkát.] Felteszem másként a kérdést: Meddig lehet várni, hogy ne zavarjon benneteket a munkában?  
> **Pongrácz**: Ebben az évben minden beruházási programot jóvá kell hagynunk.  
> **Elnök**: Azt javasolom, hogy legkésőbb november végén kapjuk vissza. Kérlek, még egyszer nézzétek jól meg.Nem engedhetjük meg azt, hogy bennünket egy beruházó vállalat belekényszerítsen abba, hogy a várost hogyan fejlesszük. [És elfogadják a napirendről levételt és az újra felterjesztést **1977. november 30-ig.**]


## Az intézményközpont előszele

[1976. december 8](https://library.hungaricana.hu/hu/view/HU_BFL_XXIII_102_a_1_1976-12-08/?pg=430&layout=s)-i BFT VB határidőmódosítási kérelem szerint elkészült a rendezési terv a városközpontra vonatkozólag, de mivel az a lakóterületek beruházási programjának tárgyalásával szorosan összefügg, elkülönítetten nem javasolják tárgyalni. A II/B ütem beruházási programjának előterjesztésével egyidőben javasolják napirendre tűzni.

